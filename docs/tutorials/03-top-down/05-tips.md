---
sidebar_position: 5
---

# مراقب باشیم

![](https://i.redd.it/wxm3bvsotwy41.png)

متاسفانه طراحی بالا به پایین با تمام مزیت‌هایی که تا اینجا صحبت کردیم چالش‌هایی هم در پیش دارد که در اینجا به آن می‌پردازیم و برای مواجهه با آنها راه‌حل ویشنهاد می‌دهیم.

## درک ناقص از نیازمندی‌ها
**چالش**: ممکن است در مراحل اولیه طراحی، نیازمندی‌های برنامه به طور کامل درک نشود یا تغییر کند، که می‌تواند باعث مشکلاتی در طراحی کلی شود.

**راه‌حل**: برای کاهش این مشکل، نیازمندی‌ها را به طور مداوم بررسی می‌کنیم. همچنین، طراحی را به گونه‌ای انجام می‌دهیم که منعطف و قابل تغییر باشد تا بتوانیم به راحتی تغییرات را اعمال کنیم.

## پیچیدگی در طراحی کلی
**چالش**: طراحی کلی سیستم می‌تواند پیچیده باشد و ممکن است باعث ایجاد مشکلات در پیاده‌سازی شود، به ویژه اگر درک کاملی از جزئیات نداشته باشیم.

**راه‌حل**: طراحی معماری سیستم را به صورت مرحله‌ای و با استفاده از ابزارهای مدل‌سازی مانند UML انجام می‌دهیم. همچنین، از الگوهای طراحی (design patterns) برای مدیریت پیچیدگی و ایجاد ساختارهای قابل مدیریت استفاده می‌کنیم.

## مشکلات در مدیریت تغییرات
**چالش**: تغییرات در طراحی کلی ممکن است به مشکلاتی در پیاده‌سازی و هماهنگی بخش‌های مختلف سیستم منجر شود.

**راه‌حل**: سعی می‌کنیم نسخه‌های طراحی شده را مستندسازی کنیم تا در صورت نیاز دوباره آنها را بررسی کنیم. استفاده از Git و GitHub به این موضوع بسیار کمک می‌کند.

## عدم توجه کافی به جزئیات
**چالش**: تمرکز بر طراحی کلی ممکن است باعث نادیده گرفتن جزئیات مهم و نیازهای خاص هر بخش شود.

**راه‌حل**: پس از طراحی کلی، به دقت به جزئیات هر بخش  می‌پردازیم. سعی می‌کنیم به طور مداوم قسمت‌های مختلفی که پیاده‌سازی کردیم را تست کنیم و از عملکرد درست آنها مطمئن شویم.

## توسعه ناهماهنگ زیر مسئله‌ها
**چالش**: بخش‌های مختلف برنامه که به طور مستقل طراحی و پیاده‌سازی شده‌اند، ممکن است در نهایت به خوبی با یکدیگر هماهنگ نشوند.

**راه‌حل**: یک سری قوانین و استاندارد برای کد نویسی و طراحی از ابتدا مشخص کنیم و پس از پیاده‌سازی هر قسمت هماهنگی آن را با سایر بخش‌ها بررسی کنیم.
